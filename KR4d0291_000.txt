# -*- mode: mandoku-view; -*-
#+TITLE: 華亭百詠
#+DATE: 2015-08-25 00:02:56.936577
#+PROPERTY: ID KR4d0291
#+PROPERTY: BASEEDITION WYG    
#+PROPERTY: JUAN 提要
<pb:KR4d0291_WYG_000-1a>¶
欽定四庫全書　　　　　集部四¶
　華亭百詠　　　　　　　别集類三(宋/)¶
　　提要¶
　　　　(臣/)等謹案華亭百詠一巻宋許尚撰尚自號¶
　　　　和光老人華亭人其始末無考是編作于淳¶
　　　　熈間取華亭古蹟每一事為一絶句題下各¶
　　　　為之注然百篇之中無注者凡二十九而其¶
　　　　中多有非注不明者以例推之當日不容不¶
<pb:KR4d0291_WYG_000-1b>¶
　　　　注殆傳寫佚脱歟弔古之詩大抵不出今昔¶
　　　　之感自唐許渾諸人已不能㧞出窠臼至于¶
　　　　一地之景衍成百首則數首以後語意畧同¶
　　　　固亦其所厲鶚作宋詩紀事僅録其陸機茸¶
　　　　三女岡征北將軍墓顧亭林白龍洞俞塘普¶
　　　　照寺陸瑁養魚池唳鶴灘湖光亭十首亦以¶
　　　　其罕逢新警故也然格意雖多複衍而措詞¶
　　　　修潔尚不失為雅音所注雖簡畧而其時在¶
<pb:KR4d0291_WYG_000-2a>¶
　　　　今五六百年之前舊跡猶未全湮方隅之所¶
　　　　在名目之所由亦尚足備志乘之㕘考在詩¶
　　　　家則無異於衆人在輿記之中則視後來支¶
　　　　離附㑹者勝之多矣乾隆四十六年十月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
